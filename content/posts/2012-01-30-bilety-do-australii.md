---
title: Bilety do Australii
author: slav
type: post
date: 2012-01-30T09:00:34+00:00
url: /bilety-do-australii/
thumbnail: images/uploads/2012/01/travel-5219496_1920.jpg
dsq_thread_id:
  - 638764985
categories:
  - Porady praktyczne
tags:
  - bilety
  - przelot

---
Bilety są elektroniczne i zapisują się w pamięci systemów rezerwacyjnych linii lotniczych. Klient otrzymuje bilet drogą mailową. Jest to bardzo wygodne, gdyż w momencie zagubienia biletu można go ponownie wydrukować. Istnieje również możliwość osobistego odbioru wydruku w biurze pośrednika lub dostarczenie kurierem/pocztą.

Wydrukowany bilet wraz z dokumentem tożsamości należy okazać przy odprawie na lotnisku.

<!--more-->

Każdy bilet powrotny ma określoną ważność czyli ustalony termin, do którego musi nastąpić powrót. Bilet może być ważny 1,3,6 miesięcy a maksymalnie 1 rok. Zatem, jeśli przed wylotem zakładamy możliwość pobytu przekraczającego 12 miesięcy, to w takim wypadku bardziej korzystny jest zakup biletu w jedną stronę.

## Cena biletu

Cena biletu zależy przede wszystkim od dostępności miejsc. Dlatego zalecane jest dokonywanie rezerwacji z dużym wyprzedzeniem kiedy ta dostepność jest najwyższa. Dodatkowo na cenę mają wpływ kursy walut i opłaty lotniskowe.  
W niektórych okresach roku ceny biletów z założenia są wyższe. Jest to tzw.high season, na który przypada okres wakacyjny (lipiec/sierpień) oraz świąteczny (grudzień/styczeń).  
Linie lotnicze czasem stosują dodatkowe zniżki dla dzieci, młodzieży i seniorów. W momencie zakładania rezerwacji warto podać wiek pasażerów w celu sprawdzenia przysługującej nam zniżki.

## Jak szukać biletu?

Najpopularniejszą metodą szukania jest oczywiście internet. Jednak specjalnie dla Państwa wraz z naszym zaprzyjaźnionym biurem podróży, uruchomiliśmy specjalny numer, pod którym można niezobowiązująco sprawdzić cenę biletu.  
Biuro to posiada specjalne taryfy negocjowane z liniami lotniczymi, które nie są dostępne w żadnej sprzedaży on-line, prosimy zatem o bezpośredni kontakt telefoniczny z biurem pod numerem 22 201 34 10, codziennie oprócz niedziel i świąt w godz 9-22.

## Rezerwacja biletu

Rezerwację można założyć telefonicznie bądź mailowo podając dane pasażera: imię, nazwisko, numer telefonu. Po założeniu rezerwacji zostaje podany terminu wykupu biletu. Terminy są różne i zależą od linii lotniczej. Może to być okres 24godzin albo nawet kilkudziesięciu dni. Do czasu wykupu biletu można dokonywać zmian w rezerwacji np.przesunąć termin wylotu oczywiście w miarę dostępności miejsc. Po wykupie biletu takie zmiany często wiążą się z dodatkowymi opłatami bądź są nawet niemożliwe.

Jeśli w podanym terminie bilet nie zostanie wykupiony rezerwacja zostaje bezkosztowo anulowana.

WAŻNE! Do czasu wykupu biletu cena może ulec zmianie ze względu na wahania kursów walut i zmiany opłat lotniskowych. Może być zarówno drożej, jak i taniej. Dlatego też przed dokonaniem płatności należy potwierdzić cenę biletu. Niemniej jednak zawsze warto założyć rezerwację gdyż dostępność miejsc szybko się zmienia. Założenie rezerwacji nie wiąże się z żadnymi opłatami.

## Zmiany i zwroty biletu

Zmiana nazwiska na bilecie jest praktycznie niemożliwa. Może być dopuszczalna w szczególnych przypadkach, za zgodą linii lotniczych. Dlatego bardzo ważne jest aby podczas rezerwacji podać prawidłowe imię i nazwisko, czyli takie jakie znajduje się na dokumencie tożsamości. Częstym błędem jest podawanie nazwiska panieńskiego przez młode mężatki lub przekręcanie nazwisk dwuczłonowych.

Inne zmiany np.terminu wylotu są możliwe o ile bilet był zakupiony w taryfie pozwalającej na zmiany. Często takie modyfikacje wiążą się z dodatkowymi opłatami ale dostępne są również bilety z możliwością bezpłatnej zmiany. Nie należy zapominać, że zmiany, o ile są możliwe, zależą również od dostępności miejsc. W przypadku braku miejsc w danej klasie koszt zmiany wzrośnie o dopłatę do wyższej klasy.

W przypadku biletów powrotnych warto zwrócić uwagę, czy możliwe są zmiany po wylocie co umożliwi nam ewentualnie zmianę daty powrotu.

Możliwość zwrotu również zależy od taryfy, w jakiej został wykupiony bilet. Czasem jest to możliwe za potrąceniem a czasem niedopuszczalne, bądź ze zwrotem tylko opłat lotniskowych.

Często najtańsze bilety mają bardzo restrykcyjne warunki zmian i zwrotów dlatego też zawsze warto je sprawdzić przed wykupieniem biletu.

* * *

Bardzo korzystą ofertę na [bilety do Australii](http://www.funfly.pl) można znaleźć pod numerem **22 201 34 10**. Jest to call center obsługiwane przez Biuro Podróży FunFly, specjalizujące się w biletach lotniczych na dalekich kierunkach, w szczególności do Australii i Nowej Zelandii, biuro to jest akredytowanym agentem IATA – miedzynarodowego zrzeszenia przewoźników lotniczych.