---
title: Telewizja i kino w Australii
author: dominika
type: post
date: 2011-12-20T07:35:33+00:00
url: /telewizja-i-kino-w-australii/
thumbnail: images/2011/12/telewizja-i-kino-w-australi.jpg
dsq_thread_id:
  - 539082296
categories:
  - Subiektywnie
tags:
  - kino

---
Z wyjątkiem paru perełek i to z przeszłości &#8211; to ogólnie rzecz ujmując jest słabiutko.

W publicznej telewizji (trochę lepszej niż polska, ale co tu mówić, prawie tak samo dennej) zdarzają się czasem niezłe, całkiem nowe filmy i seriale, ale wszystko jest tak przeplatane reklamami, że może się z nimi równać taki blok reklamowy na Polsacie.<!--more-->

Reklamy są troszkę krótsze, ale za to tak często, że trudno złapać wątek oglądanego programu. Na dodatek przerwa reklamowa jest tak nieszczęśliwa czasowo, że nie starcza tego na zapalenie papierosa&#8230; Dla mniej cierpliwych obejrzenie czegokolwiek w telewizji może graniczyć z cudem. Jedyne, co dobre, to że tu telewizja jest za darmo. Nie ma abonamentu jak w Polsce, którego i tak przecież nikt nie płaci, z wyjątkiem emerytów, bo oni nie mają wyjścia.

Poza tym, cały czas lecą &#8222;Przyjaciele&#8221;. Jak się skończy cały cykl, puszczają od nowa. Podobnie sprawa ma się z &#8222;Różowymi latami \`70- tymi&#8221;. Także to dla tych, których jakoś seriale te ominęły w latach \`90-tych.

Kino australijskie nie może być nawet przyrównane do krytycznego opisu z &#8222;Rejsu&#8221;: &#8222;no, to ja po prostu mam ochotę wyjść z kina&#8221;, bo wiadomo, że na filmy australijskie do kina się najzwyczajniej w świecie nie chodzi.

Kino australijskie dzisiejsze można scharakteryzować jako senno-intelektualne, lekko rozliczeniowe, lekko zaangażowane społecznie, lekko pokazujące jak to ciężko prostytutkom, albo odstającym od norm społecznych indywiduom, co to się z nikim dogadać nie mogą i nikt ich nie rozumie. Z widzem włącznie. I najgorzej, to jak ktoś ma pretensje do bycia intelektualnym, a nie bardzo ma warunki. Zostaje z tego wszystkiego senność. Coś tam się dzieje, jakaś trauma z przeszłości, albo gorzkie życie teraz&#8230; trochę się można z takim bohaterem posnuć po ulicach, które w rzeczywistości naprawdę ładnie wyglądają- operator i zdjęciowiec jakoś ulega wizji i presji chyba&#8230; jakoś mu nie wychodzi, żeby to ładnie wyglądało. Człowiek/ Widz się dołuje przez 90 minut, a wydaje mu się, że 3 godziny minęły. Myśli sobie- no coś z tego będzie, rozbuja się jakoś- nic bardziej błednego. Rozbuja się na samym końcu, na przykład, kiedy ta prostytutka, co jest głównym bohaterem, a dostała w głowę raz za dużo, padnie nagle martwa na jakiejś zaplutej ulicy na Kings Crosie w Sydney (pewnie jakiś wylew krwi do mózgu, czy guz)- noi ma swój Paryż, do którego się wybiera od lat. Mętne? &#8211; No mętne. Trudno, żeby nie było- taka amatorska recenzja- jaki film. No bieda.

Jedyne, co im wychodzi, to zwiastuny kinowe:

http://www.youtube.com/watch?v=vvUnn3GyxdU

to ten opisywany (między innymi) przed chwilą film- to doskonały patent jak klienta zrobić w balona. I tak się człowiek właśnie z australijskim kinem pozwala nabić w butelkę i film próbuje obejrzeć. Ale widz już wie, że ma to zrobić w domu (oczywiście mówimy tu o legalnej płycie DVD), a nie wydawać jakieś ciężkie pieniądze na bilet do kina. Jak to mówią: &#8222;Wrogowi by nie życzył&#8221;. &#8211; I ja osobiście nie życzę. Autystyk może by się nie znudził&#8230;

&nbsp;