---
title: Jak przelewać pieniądze do Polski z Australii
author: slav
type: post
date: 2019-03-08T14:02:37+00:00
url: /jak-przelewac-pieniadze-do-polski-z-australii/
thumbnail: images/2019/03/australian-2874029_1280.jpg
image: images/2019/03/australian-2874029_1280.jpg
ampforwp-amp-on-off:
  - default
categories:
  - Porady praktyczne

---
Najłatwiej i najprościej zrobić przelew z Banku Australijskiego. Niestety operacja ta nie jest specjalnie tania &#8211; [CommBank](https://www.commbank.com.au/personal/international/transfer-money/fees-and-charges.html) liczy sobie $22 za przelew (stan na 2019), przewalutowanie jest średnio korzystne. Dodatkowo na końcu urywane jest jeszcze $30 po stronie Polskiego Banku. Nie wiem, czy opłata $30, po stronie polskiej jest tylko właściwa dla mojego banku, ale za każdym razem tyle właśnie brakuje z kwoty początkowej. 

<!--more-->

Przelanie każdej kwoty wiąże się więc ze sporym kosztem. Dodatkowo bestialskie kursy przeliczeniowe powodują koszmarne straty po drugiej stronie kabla. Warto więc założyć sobie konto walutowe w Polsce i wymieniać pieniądze w Polsce korzystając z kantorów elektronicznych. Z tego co się orientuje na chwilę obecną konta walutowe w dolarach Australijskich oferuje jedynie Alior Bank i mBank (jeśli kogoś pominąłem proszę o aktualizację). 

Wymieniać pieniądze można w kilku miejscach &#8211; ja korzystam z [Cinkciarz.pl](https://cinkciarz.pl). Wszystko idzie online, dosyć szybko i bez żadnych problemów.

Żeby oszczędzić odrobinę na przelewach można próbować alternatywnych metod. Ja właśnie odkryłem [Wise][1]. [Cennik][2] wygląda zachęcająco &#8211; przesłanie $1000 ma kosztować < $7 AUD &#8211; dodatkowo &#8222;przelew&#8221; można zrobić bezpośrednio z konta, lub z karty. Pierwszy przelew na zachętę jest za darmo. Oczywiście musimy dostarczyć skan dokumentu tożsamości, żeby aktywować konto. Kursy przeliczeniowe wyglądają bardzo dobrze. Dodatkowo można otworzyć regularne konto bankowe zarówno w Australii jak i w Polsce dzięki czemu można robić regularne przelewy do i z innych banków. 

Jeśli ktoś ma odrobinę czasu i cierpliwości można sprawdzić inne systemy na stronie [finder.com.au](https://www.finder.com.au/international-money-transfers) jest tam dostępna porównywarka.



Korzystam z usług [Wise][1] już ponad 2 lata &#8211; nie było żadnych problemów. Być może 2 razy zdarzyło się, że pieniądze szły dłużej niż informowano.

 [1]: https://wise.com/invite/u/slawomirj36
 [2]: https://transferwise.com/pricing/aud-to-pln