---
title: Linie Lotnicze operujące do Australii
author: slav
type: post
date: 2012-01-26T09:11:21+00:00
url: /linie-lotnicze-operujace-do-australii/
thumbnail: images/2012/01/A380-on-runway.jpg
dsq_thread_id:
  - 638765159
categories:
  - Porady praktyczne
tags:
  - bilety
  - przelot
  - przewoźnicy

---
Jest w czym wybierać, linii latających do Australii jest całe mnóstwo. Poniżej zestawienie najbardziej popularnych przewoźników. Jest to materiał uzupełniający do poprzedniego wpisu na temat [przelotu do Australii][1].

<!--more-->

## Cathay Pacific

Są to chińskie linie lotnicze z siedzibą w Hong Kongu. Należą do największych i najlepszych linii lotniczych na świecie, charakteryzujących się bardzo dobrą jakością obsługi. Posiadają połączenia z całym światem, na ponad 100 kierunkach. Do Australii oferują przeloty przez jeden z portów europejskich oraz Hongkong. Flota tego przewoźnika należy do najmłodszych na świecie i składa się z maszyn typu: Airbus A340, A330, Boeing 747-400, 747-200, 777-300, 777-200.  
Linie należą do sojuszu lotniczego One World.

## Korean Air

To największe linie lotnicze Korei płd. Siedziba znajduje się w Seulu. Linie oferują połączenia niemal z całym światem. Głównym węzłem linii jest Port lotniczy Inczhon i port lotniczy Gimbo. Linie uważane są przez pasażerów za jedne z najlepszych w Azji/.

## Air China

Chińskie narodowe linie lotnicze z siedzibą w Pekinie. Głównym węzłem tego przewoźnika jest Port Lotniczy Pekin. Air China obsługuje większość lotnisk na terenie Chin oraz posiada połączenia  z całym światem oprócz Afryki. Trasa do Australii obejmuje przelot przez jeden z portów europejskich oraz Shanghai lub Pekin. Linie posiadają największą chińską flotę, w skład której wchodzą: Airbus A319-100, A320-200, A321-200, A330-200, A340-300, Boeing 737-300, 737-700, 737-800, 747-400, 747-400M, 757-200, 767-300, 767-300ER, 777-200  
Linie należą do sojuszu Star Alliance.

## China Airlines

Przelot przez Wiedeń i Taipei  
China Airlines &#8211; Tajwańskie Linie lotnicze powstały w1959 roku, linia lotnicza liczy sobie 50 lat

## Emirates

To arabskie linie lotnicze należące do najbogatszych na świecie. Zostały założone w 1985roku w Zjednoczonych Emiratach Arabskich z główną siedzibą w Dubaju. Flota Emirates jako jedna z niewielu na świecie posiada tylko samoloty szerokadłubowe, na które składają się: Airbus A310-300, A330-200, A340-300, A340-500, A380, Boeing 777-200, 777-200ER, 777-200LR, 777-300, 777-300ER, 747. Swoim zasięgiem obejmują cały świat. Do Australii proponują przelot przez jeden z portów europejskich oraz Dubaj.  
Od samego początku są nieustannie nagradzane i wyróżniane za jakość obsługi.

## Qatar Airways

Katarskie narodowe linie lotnicze, z siedzibą w Ad-Dauha. Zostały założone w 1993roku i należą przy tym do jednych z najszybciej rozwijających się przewoźników. Głównym węzłem linii jest Port lotniczy Ad-Dauha. Należy do sojuszu Arab Air Carriers Organization. Trasa do Australii obejmuje przelot przez jeden z portów europejskich oraz Doha. Mimo że Qatar Airways są jedną z najmłodszych linii lotniczych to nieustannie otrzymują prestiżowe nagrody m.in. uzyskały tytuł &#8222;5 Star Airline&#8221; w niezależnym rankingu Skytrax

## Singapore Airlines

Singapurskie narodowe linie lotnicze z głównym węzłem w porcie Changi. Zostały założone w 1947 roku a od 1989 roku są właścicielem lokalnej linii lotniczej SilkAir. Posiadają połączenia ze wszystkimi kontynentami oprócz Ameryki Południowej. Oferują przeloty do ok.140 miast w 40 państwach. Przelot do Australii odbywa się przez jeden z portów europejskich oraz Singapur.  
Przewoźnik jest członkiem sojuszu Star Alliance.

## British Airways

British Airways to największe brytyjskie i europejskie towarzystwo lotnicze. Należy również do największych towarzystw lotniczych świata. Oferuje loty do portów lotniczych w Europie, Ameryce Północnej, Ameryce Południowej, Karaibów, Bliskiego Wschodu, Azji Południowo-Wschodnej oraz Australii. Przelot do Australii odbywa się przez Londyn z międzylądowaniem w Singapurze (bez konieczności wysiadania z samolotu). Flota przewoźnika obejmuje maszyny typu: Airbus A319, A320, A321, Boeing 737-400, 757-200, 767-300,777-200,747-400.  
Od 1998 roku polski oddział British Airways jest oficjalnym przedstawicielem linii Qantas w Polsce.  
British Airways należy do sojuszu lotniczego OneWorld.

## Qantas Airways

To największy australijski przewoźnik lotniczy, założony w 1920 roku. Nazwa linii to akronim od  Queensland and Northern Territory Aerial Services.  Główna baza Qantas znajduje się w Sydney przy międzynarodowym porcie lotniczym Port lotniczy Sydney-Kingsford Smith.  
Do Australii przewoźnik oferuje przelot przez Londyn lub Frankfurt oraz Singapur (bez konieczności wysiadania z samolotu)

Większość tych linii oferuje połączenia praktycznie ze wszystkich lotnisk krajowych w Polsce w porozumieniu z PLL LOT lub Lufthansą, wyloty są możliwe m.in. z: Warszawa, Poznań, Gdańsk, Katowice, Kraków, Wrocław, Rzeszów.

Żadna z tych linii oprócz British Airways nie operuje do Polski, ale wszystkie mają umowy z LOT-em lub Lufthansą, dzięki czemu cena biletu obejmuje dolot do któregoś z portów europejskich, skąd rozpoczyna się dalsza podróż do Azji.

 [1]: /przelot-do-australii/ "Przelot do Australii"