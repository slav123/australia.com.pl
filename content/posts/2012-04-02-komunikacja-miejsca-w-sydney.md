---
title: Komunikacja miejska w Sydney
author: slav
type: post
date: 2012-04-02T10:17:48+00:00
url: /komunikacja-miejsca-w-sydney/
thumbnail: /images/2012/04/A32_approaching_Flemington.jpg
dsq_thread_id:
  - 639234472
categories:
  - Porady praktyczne
  - Subiektywnie

---
Tym razem będzie coś pozytywnego &#8211; czyli jak poruszać się po mieście.

Otóż jak sama nazwa wskazuje &#8211; komunikacja miejska służy do poruszania się po mieście, albo w jego granicach. Biorąc pod uwagę że Sydney ma lekko ponad 100km rozpiętości a czasami i więcej &#8211; poruszanie się po jego granicach stanowi nie lada wyczyn. Do wyboru mamy kilka &#8211; środków publicznego transportu: metro (City Rail), autobusy, light rail i mono rail (czyli tramwaje i kolejka) oraz promy. Zaczniemy od najcięższych pojazdów czyli od metra.

<!--more-->

## Metro / City Rail

Zasięgiem obejmuje całe miasto i jego okolice. Metro to zwykłe pociągi, które poruszają się po mieście i pod nim. Bilety kupujemy przed wejściem na stacje, a w zasadzie przed wejściem na tzw. peron. Żeby było zabawniej cena bilety zależy od wielu czynników &#8211; zasięgu oraz pory dnia. Np. wycieczka z centrum miasta (Central) na plaże Bondi może kosztować $3.40 w jedną stronę, a poza godzinami szczytu $2.40. Bilety kupujemy w okienku, albo w automacie &#8211; automat jest miły &#8211; dotykowy, płacimy gotówką albo kartą &#8211; nikomu nie przeszkadza niska kwota zakupu. W ramach oszczędności warto kupić bilet dzienny, albo tygodniowy. Zasięg poszczególnych pociągów jest opisany przez tzw. strefy. Tygodniowka na strefę pierwszą która obejmuje centrum miasta i okolice na dzień dzisiejszy wynosi $43 dolary. Sterfa 3 która pozwala na wyjechanie w granicach 40km poza obręb centrum już $63

Prawda jest taka, że Metro zwane tutaj Train&#8217;em jest najszybszą i najskuteczniejszą formą transportu. Operuje tutaj sporo linii, warto zaznaczyć że na Centralu więc głównej stacji mamy raptem 24 platformy (perony po naszemu). W godzinach szczytu czyli 7-9 oraz 16-18 pociągi w centrum pojawiają się co 5-10 minut, dlatego naprawdę łatwo się wszędzie dostać. Tyle. Zasady ogólne panujące w metrze są oczywiste, nie przekraczamy żółtej linii bo można się spotkać z reprymendą z megafonu, nie wskakujemy w ostatniej chwili do pociągu bo możemy dostać opier.. no i tyle.

Aha &#8211; warto wspomnieć że dojazd na lotnisko wymaga osobnego droższego biletu 🙂 Także mając zwykły bilet nie wysiądziemy w okolicach lotniska. Trzeba mieć specjalny 🙂

## Autobusy

Tutaj jest bardziej wesoło. Autobusów jest całe mnóstwo, rozkład jazdy stanowi jedną wielką zagadkę. Mamy na każdym przystanku informacje o której będzie kolejny autobus, ale gdzie jedzie? To jest zagadka. Zasadniczo nie wiadomo &#8211; jest opisany tylko ogólny kierunek &#8211; czyli jedzie w określoną dzielnicę, ale jak dokładnie? Trzeba sprawdzić sobie wcześniej. Gdzie? Na stronie [www.cityrail.info][1].

Idąd dalej &#8211; autobusy są &#8222;na żądanie&#8221; bez machnięcia rączką autobus sie nie zatrzyma. Wchodzimy tylko przodem &#8211; absolutnie nie wolno wchodzi przez środkowe drzwi, bo dostaniemy opier&#8230; Bilety kupujemy wcześniej. Cena zależy od ilości &#8222;sekcji&#8221; jakie chcemy przejechać. Co oznacza sekcja? Nie wiadomo 😉 Warto zapytać kierowcę. A najlepiej zapytać ile jest do przystanku X. Bilet kosztuje około $2 za jedna sekcję jeżeli kupujemy jednorazowy, jeżeli kupimy na 10 sekcji to zaledwie $16 dolarów. W wyjątkowych przypadkach jak jesteśmy poza centrum albo tygodniem możemy kupić bilet u kierowcy za gotówkę. Generalnie jest bardzo ciężko dostać się do autobusu bez biletu.

Obyczaje w autobusach są zgoła inne od tych panujących w Polsce. Kierowcy są uprzejmi. Kierowcy są dla ludzi. Kierowcy mówi się dziękuje przy wysiadaniu z autobusu, ba&#8230; jeżeli zapytamy kierowcy o drogę on nam doradzi a czasami poinformuje gdzie mamy wysiąść indywidualnie. Kierowca poczeka, albo otworzy nam drzwi jeżeli biegniemy. Kierowca ma też swoje prawa &#8211; jeżeli uzna że autobus jest &#8222;pełny&#8221; to nas nie wpuści &#8211; co to oznacza w praktyce? Autobus zawierający 15 osób stojących jest pełny i nawet nie warto próbować się wepchać bo&#8230; nie pojedzie 🙂 Pomijając fakt przesadzonej klimatyzacji rzędu 19 stopni przy 40 na dworze, nie ma większych powodów do narzekań. Do autubusu możesz też zabrać bagażu ile wlezie &#8211; nic to nie kosztuje, o ile się z nim zmieścisz. Nikt nie zwróci ci uwagi 🙂

Inne interesujące obyczaje &#8211; osoba niepełnosprawa ma absolutne pierwszeństwo, to samo kobieta z wózkiem. Kierowca wpuszcza i pomaga takim ludziom. My jako pasażerowie też ustępujemy miejsca takim osobom, nie mamy natomiast obowiązku ustępować nikomu&#8230; sprawnemu. Wręcz jest to obraźliwie jeżeli ustąpisz miejsca kobiecie. Ludzie często pytają się, czy chcesz usiąść zanim zajmą wolne miejsce. Także&#8230; nie przesadzajmy z uprzejmością.

## Tramwaje i kolejki

Tutaj jest zabawnie &#8211; tramwaje w Sydney mają jedną linię 😉 Mono rail to kolejka wąskotorowa która odwiedza turystyczne atrakcyjne miasta. Tyle. Drogie i nie warte głębszego opisu. Bilety na tramwaj kupuje się w środku, na Mono rail kupujemy przed wejściem do kolejki. Tramwaj jest dobrze ukryty i ciężko go znaleźć. Pierwszy raz z niego skorzystałem po roku mieszkając w granicach 50m od stacji.

## Promy

Tutaj jest bardzo miło i wesoło. Główna linia operuje pomiędzy Circural Quay i Manly &#8211; czyli &#8222;miejsce niedaleko opery&#8221; i &#8222;komercyjny raj surferów&#8221;. Poza tym można popływać w obrębie miasta &#8211; jest to dosyć powolne, ale&#8230; przyjemne. Pomiędzy Pyrmont and Circural Quay kursują &#8222;szybkie promy&#8221; i wycieczka jest przyjemna i krótka. Jeżeli nie przeszkadzają nam setki turystów z aparatami. Do Manly płyniemy jakieś 30 minut &#8211; promem większym. Nie wiem dlaczego, ale bardzo miło mi się podróżuje tym środkiem transportu.

Nie jest to najtańsze, raczej warto zainwestować w bilet tygodniowy jeżeli chcemy podróżować promem.

## Taksówki

Zasadniczo tyle. Są oczywiście taksówki &#8211; niespecjalnie drogie, wejście w granicach $6 do tego za kilometr w granicach $1.5-$2 za km. Przykładowo &#8211; przejechanie się z Opery do Central to $14 dolarów, wycieczka na Manly około północy to $65.  Taksówek nie brakuje, są wygodne i jest ich pełno. Nie warto zamawiać przez telefon, bo zwykle wiąże się to z dodatkową opłatą. Lepiej przejść się na postój, albo złapać na ulicy.

 [1]: http://www.cityrail.info