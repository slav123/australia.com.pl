---
title: Encyklopedycznie
author: dominika
type: post
date: 2011-12-16T00:57:45+00:00
url: /encyklopedycznie/
thumbnail: images/2011/12/encyklopedycznie_ogolnie.jpg
dsq_thread_id:
  - 532523054
categories:
  - Ogólnie
 

---
**Australia** – inaczej Związek Australijski, _Commonwealth of Australia_ – to kraj położony na [półkuli południowej][1], obejmujący najmniejszy kontynent świata, wyspę [Tasmanię][2] i inne znacznie mniejsze wyspy na [Oceanie Indyjskim][3] i [Spokojnym][4]. Australia nie posiada granic lądowych z żadnym państwem, ale ma sąsiadów poprzez morza. Od północy są to: [Indonezja][5], [Timor Wschodni][6] i [Papua-Nowa Gwinea][7]; na północnym wschodzie: [Wyspy Salomona][8], [Vanuatu][9] oraz [Nowa Kaledonia][10]; na południowym wschodzie: [Nowa Zelandia][11]. Australia jest jedynym państwem, które jest również kontynentem I stanowi szóste pod względem wielkości państwo świata.

<!--more-->

Australia jest członkiem [ONZ][12], [Wspólnoty Narodów][13], [G20][14], [OECD][15], [ANZUS][16], [APEC][17], [Pacific Islands Forum][18] oraz [WTO][19].

Australia jest określana jako kraj wysoko rozwinięty: charakteryzuje się porównywalnie bardzo dobrą jakością życia, opieką zdrowotną, długą średnią długościa życia mieszkańców (kobiety żyją średnio 83 lata, mężczyźni: 77 lat), wysokim wykształceniem mieszkańców, dużą swobodą w działalności gospodarczej, itd.

Jednym słowem, żyje się tu dobrze, przykładowo bezrobocie w październiku 2011 szacowane było na poziomie 5.3%. (dane z Australian Bureau of Statistics)

Ludność Australi to społeczeństwo wielokulturowe, przede wszystkim ze względu na stosunkowo krótką historię I migracę ludności praktycznie z całego świata.

Podążajac za encyklopedycznymi danymi:

  * Stolica &#8211; Canberra
  * Ustrój polityczny &#8211; Monarchia Konstytucyjna
  * Głowa Państwa &#8211; Krolowa Elżbieta II
  * Gubernator Generalny &#8211; Quentin Bryce
  * Premier Rządu **&#8211;** [Julia Gillard][20]
  * Język urzędowy &#8211; angielski
  * Hymn &#8211; &#8222;Advance Australia Fair&#8221;
  * Powierzchnia &#8211; <del>7 682 300</del> **7 692 024 **km² (wg. [Geoscience Australia](http://www.ga.gov.au/education/geoscience-basics/dimensions/area-of-australia-states-and-territories.html))
  * Podział administracyjny &#8211; 6 stanów i 2 terytoria federalne posiadające autonomię (Wiktoria, Nowa Południowa Walia, Queensland, Terytorium Północne, Australia Zachodnia, Australia Południowa)
  * Liczba ludności &#8211; 22,849,200 (dane z czerwca 2012) &#8211; źródło ([Australian Bureau of Statics](http://www.abs.gov.au/ausstats/abs@.nsf/0/1647509ef7e25faaca2568a900154b63?OpenDocument))
  * Gęstość zaludnienia- ok 3 os/km2
  * Jednostka monetarna &#8211; dolar australijski AUD
  * Strefa czasowa &#8211; UTC od +8 do +11 – zimą, UTC od +9 do +12 – latem
  * Domena internetowa &#8211; .au
  * Numer kierynkowy &#8211; +61

**Flaga**: tylko zdjecie

**Herb państwowy** nadał Australii w 1912 roku król Jerzy V. Sześciopolową tarczę z herbami stanów, otoczonymi bordiurą gronostajową podtrzymują kangur i struś emu. Nad nią, na niebiesko-złotym zawoju, umieszczona jest siedmioramienna złota gwiazda. Za tarczą i trzymaczami umieszczone są kwitnące gałęzie australijskiej akacji. Pod tarczą wstęga z napisem nazwy państwa.

> Ciekawostka: podobno obydwa zwierzęta symbolizujące Australię &#8211; struś i emu należa do nielicznej grupy zwierząt niepotrafiących chodzić do tyłu, dlatego widnieją jako metafora Australii – “nigdy do tyłu, zawsze do przodu” &#8211; “Advance Australia”- do niedawna dewiza kraju.

**Hymn państwowy:** Brytyjski hymn królewski _God Save the Queen_ pozostał hymnem Australii aż do roku 1984 r., kiedy to hymnem narodowym została patriotyczna pieśń _Advance Australia Fair _(_Naprzód, Piękna Australio_)_. S_łowa i muzykę napisał Peter Dodds McCormick. Po raz pierwszy pieśń tę wykonano w dniu św. Andrzeja w 1878 roku w Sydney, więc do 1984 roku w Australii obowiązywały dwa hymny &#8211; królewski i narodowy.

**Gospodarka: **Australia to kraj wysoko rozwinięty. Głównymi źródłami dochodu jest rolnictwo I przemysł wydobywczy. Kraj ten znajduje się również w czołówce, jeśli chodzi o produkcję energii elektrycznej. Ciekawostką jest fakt, że Australia nie posiada żadnej elektrowni atomowej i  ponieważ w mediach nie toczy się na ten temat żadna dyskusja, nie jest tym zainteresowana.

**Ustrój polityczny:**Australia jest członkiem [brytyjskiej Wspólnoty Narodów][13], zachowującym w aktach prawnych nazwę [dominium][21]. Ustrojem politycznym jest formalnie federacyjna [monarchia konstytucyjna][22]z dwuizbowym parlamentem. [Konstytucja][23] z [1900][24] (z późniejszymi zmianami); [głową państwa][25] jest [Królowa Australii][26] (obecnie [Elżbieta II][27]) reprezentowana przez [gubernatora][28] generalnego. Tytuł Królowej Australii został nadany panującemu monarsze brytyjskiemu w 1971 przez australijski parlament.

Praktycznie głową państwa jest [gubernator generalny Australii][29] (obecnie [Quentin Bryce][30]), reprezentujący [królową Australii][26] [Elżbietę II][27]. Premierem Australii jest [Julia Gillard][20]. [Władzę ustawodawczą][31] sprawuje dwuizbowy [parlament][32], wyłaniany w wyborach powszechnych: [Senat][33] o [kadencji][34] sześcioletniej, liczący 76 [senatorów][35]: po 12 przedstawicieli każdego [stanu][36] i po 2 przedstawicieli [Terytorium Północnego][37] i [Australijskiego Terytorium Stołecznego][38] (co 3 lata połowa składu jest odnawiana) oraz [Izba Reprezentantów][39] o kadencji trzyletniej, licząca 150 deputowanych, wybieranych proporcjonalnie do liczby ludności; system wyborczy do Senatu jest mieszany.

[Władzę wykonawczą][40] sprawuje [rząd][41] formalnie pod przewodnictwem gubernatora generalnego, a faktycznie z [premierem][42] na czele, powołany przez gubernatora generalnego w imieniu królowej i odpowiedzialny przed Izbą Reprezentantów; do wyłącznej kompetencji władz federalnych należą sprawy: obrony, polityki zagranicznej, handlu zagranicznego i imigracji.

Prawa wyborcze (ograniczone cenzusami osiadłości) przysługują obywatelom, którzy ukończyli 18 lat.

> Wybory w Australii są obowiązkowe dla wszystkich obywateli, kara za nieoddanie ważnego głosu wynosi 50$. Według przepisów wyborczych obywatel zobowiązany jest oddać ważny głos. Głosowanie jest tajne.

Wymiar sprawiedliwości sprawują: [Federalny Sąd Najwyższy][43], Sąd Federalny (sprawy gosp. i bankructwa), Australijski Sąd Rodzinny oraz stanowe sądy najwyższe i sądy jednostek terytorialnych.

Każdy stan ma własną konstytucję, dwuizbowy organ ustawodawczy (z wyjątkiem Queenslandu, gdzie istnieje parlament jednoizbowy) i rząd stanowy; na czele stanów stoją gubernatorzy mianowani przez monarchę bryt. na wniosek rządu Australii; stany dzielą się na hrabstwa, okręgi i miasta (z organami samorządowymi radami municypalnymi).

(za WIKIPEDIA)

 [1]: http://pl.wikipedia.org/wiki/P%C3%B3%C5%82kula_po%C5%82udniowa "Półkula południowa"
 [2]: http://pl.wikipedia.org/wiki/Tasmania "Tasmania"
 [3]: http://pl.wikipedia.org/wiki/Ocean_Indyjski "Ocean Indyjski"
 [4]: http://pl.wikipedia.org/wiki/Ocean_Spokojny "Ocean Spokojny"
 [5]: http://pl.wikipedia.org/wiki/Indonezja "Indonezja"
 [6]: http://pl.wikipedia.org/wiki/Timor_Wschodni "Timor Wschodni"
 [7]: http://pl.wikipedia.org/wiki/Papua-Nowa_Gwinea "Papua-Nowa Gwinea"
 [8]: http://pl.wikipedia.org/wiki/Wyspy_Salomona "Wyspy Salomona"
 [9]: http://pl.wikipedia.org/wiki/Vanuatu "Vanuatu"
 [10]: http://pl.wikipedia.org/wiki/Nowa_Kaledonia "Nowa Kaledonia"
 [11]: http://pl.wikipedia.org/wiki/Nowa_Zelandia "Nowa Zelandia"
 [12]: http://pl.wikipedia.org/wiki/Organizacja_Narod%C3%B3w_Zjednoczonych "Organizacja Narodów Zjednoczonych"
 [13]: http://pl.wikipedia.org/wiki/Wsp%C3%B3lnota_Narod%C3%B3w "Wspólnota Narodów"
 [14]: http://pl.wikipedia.org/wiki/G20 "G20"
 [15]: http://pl.wikipedia.org/wiki/Organizacja_Wsp%C3%B3%C5%82pracy_Gospodarczej_i_Rozwoju "Organizacja Współpracy Gospodarczej i Rozwoju"
 [16]: http://pl.wikipedia.org/wiki/Pakt_Bezpiecze%C5%84stwa_Pacyfiku "Pakt Bezpieczeństwa Pacyfiku"
 [17]: http://pl.wikipedia.org/wiki/APEC "APEC"
 [18]: http://pl.wikipedia.org/w/index.php?title=Pacific_Islands_Forum&action=edit&redlink=1 "Pacific Islands Forum (strona nie istnieje)"
 [19]: http://pl.wikipedia.org/wiki/%C5%9Awiatowa_Organizacja_Handlu "Światowa Organizacja Handlu"
 [20]: http://pl.wikipedia.org/wiki/Julia_Gillard "Julia Gillard"
 [21]: http://pl.wikipedia.org/wiki/Dominium_brytyjskie "Dominium brytyjskie"
 [22]: http://pl.wikipedia.org/wiki/Monarchia_konstytucyjna "Monarchia konstytucyjna"
 [23]: http://pl.wikipedia.org/wiki/Konstytucja "Konstytucja"
 [24]: http://pl.wikipedia.org/wiki/1900 "1900"
 [25]: http://pl.wikipedia.org/wiki/G%C5%82owa_pa%C5%84stwa "Głowa państwa"
 [26]: http://pl.wikipedia.org/wiki/W%C5%82adcy_brytyjscy "Władcy brytyjscy"
 [27]: http://pl.wikipedia.org/wiki/El%C5%BCbieta_II "Elżbieta II"
 [28]: http://pl.wikipedia.org/wiki/Gubernator "Gubernator"
 [29]: http://pl.wikipedia.org/wiki/Gubernatorzy_generalni_Australii "Gubernatorzy generalni Australii"
 [30]: http://pl.wikipedia.org/wiki/Quentin_Bryce "Quentin Bryce"
 [31]: http://pl.wikipedia.org/wiki/W%C5%82adza_ustawodawcza "Władza ustawodawcza"
 [32]: http://pl.wikipedia.org/wiki/Parlament "Parlament"
 [33]: http://pl.wikipedia.org/wiki/Senat_Australii "Senat Australii"
 [34]: http://pl.wikipedia.org/wiki/Kadencja_(politologia) "Kadencja (politologia)"
 [35]: http://pl.wikipedia.org/wiki/Senator "Senator"
 [36]: http://pl.wikipedia.org/wiki/Stan_(podzia%C5%82_administracyjny) "Stan (podział administracyjny)"
 [37]: http://pl.wikipedia.org/wiki/Terytorium_P%C3%B3%C5%82nocne "Terytorium Północne"
 [38]: http://pl.wikipedia.org/wiki/Australijskie_Terytorium_Sto%C5%82eczne "Australijskie Terytorium Stołeczne"
 [39]: http://pl.wikipedia.org/wiki/Izba_Reprezentant%C3%B3w_(Australia) "Izba Reprezentantów (Australia)"
 [40]: http://pl.wikipedia.org/wiki/W%C5%82adza_wykonawcza "Władza wykonawcza"
 [41]: http://pl.wikipedia.org/wiki/Rz%C4%85d "Rząd"
 [42]: http://pl.wikipedia.org/wiki/Premier "Premier"
 [43]: http://pl.wikipedia.org/wiki/S%C4%85d_Najwy%C5%BCszy_(Australia) "Sąd Najwyższy (Australia)"