---
title: 'Wystawą zdjęć  World’s Magic Moments: the Antipodes'
author: slav
type: post
date: 2016-01-28T09:32:50+00:00
url: /wystawa-zdjec-worlds-magic-moments-the-antipodes/
thumbnail: images/2016/01/Sydney-Opera-House.jpg
dsq_thread_id:
  - 4463002812
categories:
  - Zdjęcia

---
Serdecznie zapraszamy na wystawę Jarosława Michała Sobczaka **World’s Magic Moments: the Antipodes**. Organizowana przez Warimpex oraz Hotel andel’s Łódź w ramach cyklu ANDEL’S PHOTO

Wernisaż: 23.01.2016 (czwartek), godz. 18:00  
Wystawa: 24.01-26.02.2016

Hotel andel’s Łódź  
ul. Ogrodowa 17

<!--more-->

Antypody to potocznie nazwa związana z miejscem położonym po przeciwległej stronie planety.

Dla mnie tym odległym miejscem jest kontynent Australii i wyspy Nowej Zelandii.

Australia &#8211; z lotu ptaka, a właściwie z okien samolotu to olbrzymia czerwona wyspa otoczona błękitnym oceanem i od wschodu największą, bo widzianą z kosmosu rafą koralową na świecie.

&nbsp;

![](/images/2016/01/Urulu.jpg)

Wyspa &#8211; kontynent większy od Europy i większy od Stanów Zjednoczonych Ameryki Północnej (nie licząc Alaski), gdzie zatrzymał się czas, gdzie można zobaczyć  i wręcz dotknąć  historii naszego globu, gdzie formy geologiczne sprzed setek milionów lat nie są niczym niezwykłym, gdzie żyją zwierzęta niespotykane nigdzie indziej.

Kraj pełen miejsc powstałych wskutek wybuchów dziesiątków wulkanów, miejsc  z olbrzymią ilością zadziwiających minerałów, skał i monolitów.

Urocze krajobrazy  i mieszkający tam ludzie, radośni, uśmiechnięci, pełni pozytywnej słonecznej energii, czynią ten kontynent miejscem niezwykłym.

Tasmania &#8211; bajeczna wyspa, gdzie czas płynie inaczej, jakby wolniej, tak daleko od naszego zgiełku i pośpiechu, a blisko natury i otwartości na niezmierną urodę dzikiej i wolnej przestrzeni…

Nowa Zelandia &#8211; dwie wyspy, północna i południowa, które są jakby światem w pigułce, jakby wszystkie strefy klimatyczne udało się komuś umieścić w jednym miejscu.

![](/images/2016/01/Otakou.jpg)

Drzewa liściaste i iglaste, las palmowy i las tropikalny z paprociami większymi od naszych dębów i

lodowce, wodospady, pustynie, gejzery, wulkany i

przestrzenie, przestrzenie gdzie nie ma nikogo, gdzie można się zagubić, by potem się odnaleźć… .

I Maorysi, waleczni, dumni ludzie …

&nbsp;

Chcę się podzielić z Wami atmosferą tych miejsc,

klimatem zamkniętym w fotografiach,

popatrzcie…,

posłuchajcie…,

poczujcie…,

radujcie się…

Magicznymi Momentami  Świata!

**Jarosław Michał Sobczak** &#8211; przedsiębiorca,

który realizował wiele projektów biznesowych i transakcji międzynarodowych,
człowiek wielu pasji i zainteresowań,
ciekawy świata, jego smaku i zapachu,
wciąż poszukujący dużych i małych
Magicznych Momentów tego Świata…
Dwie rzeczy czynią człowieka bogatszym i lepszym…
Podróż to jedyna rzecz za którą płacimy,
a która czyni nas bogatszymi.
Natomiast bezinteresowne wspomaganie potrzebujących
czyni nas lepszymi ludźmi_._
Chcę w swych działaniach połączyć te dwa cele –
Dlatego, też
_&#8222;odwiązuję liny, opuszczam bezpieczną przystań,_
_łapię w żagle pomyślne wiatry, podróżuje, śnię, odkrywam*&#8221;,_
chwytam w aparacie fotograficznym magiczne momenty tego świata
I dzielę się wrażeniami…,
a powstałe w ten sposób fotografie będą wspierały działania charytatywne.
*Mark Twain*

**ANDEL’S ART **

ANDEL’S ART to projekt, na który składają się autorskie wystawy sztuki współczesnej artystów, których prace posiadają wysoką wartość artystyczną i intelektualną oraz wpisują się w konwencję hotelu andel’s jako miejsca, w którym sztuka i architektura odgrywają szczególną rolę. Program ANDEL’S ART rozpoczął się 5 lat temu w hotelu andel’s w Łodzi a w tej chwili obejmuje już trzy z czterech hoteli sieci andel’s: Łódz, Kraków i Berlin. Wystawy odbywają się w ramach trzech cykli: wystawy zbiorowe w postaci kuratorskiego cyklu ANDEL’S QUARTER oraz wystawy indywidualne:

ANDEL’S PHOTO i ANDEL’S PRESENTS.

Bogaty program wystaw znaleźć można [na tej stronie](http://andelsart.com/kalendarz-2015/)

Hotele sieci andel’s posiadają ponadto własne kolekcje sztuki. Kolekcja sztuki w andel’s Hotel Łódź liczy już blisko dwieście prac dwudziestu artystów i stale się powiększa. W tej chwili, w ramach stałej ekspozycji, można obejrzeć prace takich artystów jak: Filip Berendt, Małgorzata Borek, Dobrawa Borkała, Buczkowska&Dzienis, Mikołaj Długosz, Grzegorz Drozd, Paweł Dunal, Maurycy Gomulicki, Gregor Eldarb, Magda Hueckel, Maciej Kurak, Dominik Lejman, Joanna Małecka, Rafał Milach, Jan Mioduszewski, Tomasz Partyka, Klaus Richter, Iwo Rutkiewicz, Ula Tarasiewicz, Mariusz Waras (m-city).

[andelsart.com](http://andelsart.com/)

[facebook.com/andelsart](https://www.facebook.com/andelsart)