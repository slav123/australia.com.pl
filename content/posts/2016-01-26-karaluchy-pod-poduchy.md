---
title: Karaluchy pod poduchy
author: slav
type: post
date: 2016-01-26T02:55:40+00:00
url: /karaluchy-pod-poduchy/
thumbnail: images/uploads/2016/01/Australian_Cockroach.jpg
dsq_thread_id:
  - 4523516892
categories:
  - Pamiętnik Malkontenta
tags:
  - fauna
---
Mieszkałem w Australii ponad 5 lat, niejedno już widziałem. Co nie zmienia faktu, że to piękne miejsce potrafi zaskoczyć. Akcja tej opowieści toczy się w 4 gwiazdkowym hotelu zlokalizowanym w  North Sydney. Godzina 23, temperatura około 24 st &#8211; końcówka stycznia. Na ścianie pojawia się [karaluch Australijski](https://en.wikipedia.org/wiki/Australian_cockroach), który pomimo swojskiej nazwy nie zamieszkuje jedynie Australii ale wszystkie ciepłe i przyjemne kraje jak US, czy Afryka. Karaluchy te cechuje całkiem pokaźny rozmiar (zbliżony do pudełka od zapałek), wysoka mobilność oraz możliwość latania i&#8230; generalnie są dosyć głośne. Nie jest to istota, która się skrada &#8211; słychać ją jak się porusza.

<!--more-->

Ponieważ jak mówi stare przysłowie &#8211; jeden karaluch wiosny nie czyni &#8211; nie wpadając w panikę &#8211; usuwam delikwenta za pomocą buta. Jeden skuteczny strzał, udało się &#8211; potwór rozbity w proch, skrzydła na podłodze, korpus roztarty &#8211; nie ma powodów do zmartwień. Jestem lekko zdziwiony &#8211; pokój zgodnie ze standardami Australii ma w oknach moskitiery &#8211; drzwi do łazienki są zamknięte, na korytarzu jest całkiem czysto, więc gość musiał być zupełnie przypadkowy. Jak to mówią &#8211; zdarza się, nie ma powodów do paniki. Flegmatycznie wracam do łóżka oglądać jakże interesuje australijskie show o gotowaniu (kuchnia głównie azjatycka).

Po chwili widzę kolejny egzemplarz &#8211; tym razem spaceruje niedaleko telewizora. Tym razem drań jest przygotowany &#8211; ucieka i robi unik &#8211; chowa się za telewizorem. Nie mogę go tam zostawić, więc cierpliwie zasadzam się z drugiej strony po chwili wychodzi &#8211; kolejny celny strzał &#8211; pada na podłogę. Dobijam go, aby nie było wątpliwości. Widzę kolejnego, zaraz przy drzwiach wyjściowych &#8211; odcina mi drogę ucieczki. Taka ilość osobników występujących na raz jest rzadkością. Są tylko dwie możliwe odpowiedzi. Mam halucynacje &#8211; przegrzałem się, ktoś wrzucił mi coś do jedzenia, ewentualnie  zamiast do hotelu trafiłem do wylęgarni karaluchów. Po krótkim polowaniu numer 3 leży martwy przy drzwiach wyjściowych. Lekko spanikowany zamykam wszystkie okna, zapalam światło, uruchamiam klimatyzację i wychodzę na papierosa. Jak wrócę &#8211; wszystko będzie dobrze.

Myśle sobie &#8211; jeżeli to inwazja, to powinienem spotkać ludzi w panice biegających po korytarzu &#8211; niestety tylko ja. Więc być może to halucynacje. Spokojnie, na dworze 60 letni tubylcy świętują wieczór. Krótki small talk upewnie mnie w fakcie, że nie mam udaru. Papieros &#8211; wracam do pokoju. No nie &#8211; widzę 3 trupy i&#8230; kolejne ruchy w rogu pokoju. Jest już północ, a walka dopiero się rozpoczęła. Nie byłem świadomy, tego że czekają mnie jeszcze 2h walki z hordami karaluchów. Przecież się nie poddam, prawdziwy wojownik nie poddaje się nawet przy przewadze liczebnej przeciwnika. Moja walka skończyła się o godzinie 2-giej nad ranem pozostawiając w sumie 15 martwych karaluchów i jednego niewyspanego człowieka.

Rano po krótkiej konsultacji z managerem hotelu ustaliłem przebieg wydarzeń. Wieczorem zostały zostawione na sąsiedniej posesji trutki na karaluchy. Biedne zwierzęta kierowane instynktem przeżycia rzuciły się do ucieczki. Pech chciał, że wszystie postanowiły schować akurat w moim pokoju. Manager widząc ilość zwłok na podłodze prawie zemdlała i zaproponowała inny pokój, żebym nie musiał mieszkać na cmentarzu.

Wyciągnięte lekcje z tej małej przygody:

  1. Nie bierz pokoju na parterze (wyżej = bezpieczeniej),
  2. Jeśli widzisz nadmierną ilość robaków &#8211; nie oznacza to, że jesteś nienormalny,
  3. Nigdy nie lekceważ przyrody &#8211; instynkt samozachowawczy zawsze wygra,
  4. Jeżeli myślałeś że wszystko juz widziałeś &#8211; jesteś w błędzie, zawsze jest miejsce na jakieś nowe doświadczenie

&nbsp;