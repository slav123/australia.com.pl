---
title: Melbourne Cup
author: dominika
type: post
date: 2012-01-14T07:27:35+00:00
url: /melbourne-cup/
thumbnail: images/2012/01/melcup10-1a.jpg
dsq_thread_id:
  - 538411083
categories:
  - Subiektywnie

---
&#8211; to największy w Australii doroczny wyścig konny rozgrywany w pierwszy wtorek listopada.

W stanie Victoria to dzień wolny od pracy. W wyścigu na dystansie 3200 m biorą udział konie przynajmniej 3-letnie.

<!--more-->

Rozgrywany jest od listopada 1861 roku na torze wyścigowym w Flemington w Melbourne. Jest on uznawany za najbardziej prestiżowy wyścig na dystansie 2 mil na świecie, aczkolwiek po przyjęciu przez Australię [systemu metrycznego][1] w [1972][2] roku dystans został zmiejszony z 2 mil (3218 metrów) do 3200 metrów.

Wyścig jest bardzo popularnym wydarzeniem w całej Australii. Gromadzi on na stadionie ponad 110 tysięcy widzów, a życie w całej Australii zamiera na chwilę podczas samego 3 minutowego biegu.

Tyle konkretnych informacji.

Złośliwie i subiektywnie:

Australiczycy są bardziej brytyjscy niż Brytyjczycy. Tradycja wyścigów konnych wzięła się z Wielkiej Brytanii. W Victorii- nie pracuje się w ogóle. W pozostałej części kraju po 3 po południu grupowo idzie się do barów, pubów, restauracji i wypija się morze alkoholu. Faktycznie- w godzinie lunchu, obowiązkowo obstawia się na jakiegoś konia biegnącego w głównej gonitwie. Potem na chwilę wraca się do pracy, żeby zacząć własciwą imprezę po 3-ciej.

Obowiązkowe tego dnia dla kobiet są sukienki koktajlowe i coś na głowie- kapelusz a\`la królowa matka, albo przynajmniej pióro jakieś. Do tego szpilki, tak wysokie, że większość kobiet nie-modelek ma normalnie kłopoty, żeby w nich chodzić, co dopiero, po paru głębszych. Panowie mają obowiązek tego dnia ubrać się bardziej elegancko- i też czasami- nieprzyzwyczajeni zaplątują sie w krawaty częściej niż to można zaobserwować normalnego dnia. Koniec dnia na ulicach wygląda zatem dość zabawnie, szczególnie, kiedy przez satyryczną soczewkę popatrzeć na kobiety: zabijają się w tych szpilkach, co bardziej niestabilne chodzą boso, kapelusze im się przekrzywiają, pióra gubią i zostają w tych sukienkach, które mają obowiązkowe kroje, podczas, kiedy budowa większości kobiet w Australii juz tak książkowa nie jest.

Australia znajduje się w pierwszej piątce krajów na świecie, jaśli chodzi o nadwagę. Drugie miejsce po Stanach- o które dumnie bije się z Wielką Brytanią. Czasem, jak popatrzeć- to ten dowcipowy zakaz wyrzucania waleni wyrzuconych na brzeg w GB spowrotem do morza powinien obowiązywać i tutaj. W autobusach miejskich toczy się cały czas kampania rządowa : &#8222;Wysiądź w autobusu przystanek wcześniej! Resztę przejdź na piechotę&#8221;. To jeden z tych krajów, w których obowiązek myślenia przejmuje rząd, bo obywatele w niektórych sytuacjach sprawiają wrażenie, że nie potrafią samodzielnie podejmować decyzji&#8230;

;

 [1]: http://pl.wikipedia.org/wiki/Uk%C5%82ad_SI "Układ SI"
 [2]: http://pl.wikipedia.org/wiki/1972 "1972"