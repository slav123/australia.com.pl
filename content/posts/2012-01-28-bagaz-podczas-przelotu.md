---
title: Bagaż podczas przelotu
lead: Ile można zabrać do samolotu
author: slav
type: post
date: 2012-01-28T09:22:42+00:00
url: /bagaz-podczas-przelotu/
thumbnail: images/2012/01/bagaz-samolot.jpg
dsq_thread_id:
  - 639898482
categories:
  - Porady praktyczne

---
Jeżeli nigdy nie lecieliście samolotem, albo lataliście na krótkich dystansach warto zapoznać się z regułami dotyczącami bagażu. Dzięki temu można uniknąć przykrych niespodzianek na lotnisku w postaci dodatkowego przeszukania, dopłaty za kilogramy czy też po prostu konieczności pozbycia się części dobytku na lotnisku.

<!--more-->

## Bagaż

Wszystkim pasażerom przysługują bezpłatnie 2 rodzaje bagażu (nie dotyczy tanich linii): bagaż podręczny czyli przewożony na pokładzie samolotu oraz główny (inaczej rejestrowany) czyli przewożony w luku bagażowym. Każda linia lotnicza posiada własne warunki dotyczące rozmiaru i wagi bagażu, które zależą od klasy i trasy podróży. Zalecamy zapoznanie się z tymi regułami już w momencie zakładania rezerwacji. Informacje bagażowe dostępne są na stronach internetowych przewoźników lub u agentów lotniczych.

Przeważnie limit wynosi:  
6 kg – bagaż podręczny  
20 kg – bagaż główny

Wyjątkiem jest British Airways, który w cenie biletu pozwala na bagaż 23kg

UWAGA! Pasażerom wolno zabierać ze sobą jedynie niewielkie ilości artykułów w płynie w bagażu podręcznym, w opakowaniach jednostkowych o maksymalnej pojemności 100 ml. Opakowania należy umieścić w jednej przezroczystej torebce plastikowej (do 1l) z możliwością wielokrotnego zamykania. Jeden pasażer może przewozić nie więcej, niż jeden litr płynu.  
Artykuły w płynie obejmują:

  * woda i inne napoje, zupy, syropy;
  * kremy, toniki i olejki;
  * perfumy;
  * aerozole;
  * żele, włącznie z żelami do włosów i pod prysznic;
  * zawartość pojemników pod ciśnieniem, włącznie z pianką do golenia, innymi piankami i dezodorantami ;
  * pasty, włącznie z pastą do zębów;
  * mieszanki substancji płynnych i stałych;
  * tusz do rzęs; inne przedmioty o podobnej konsystencji.

W celu nadania bagażu i przejścia odprawy biletowej należy stawić się na lotnisku ok. 2godz przed planowanym wylotem. W przypadku spóźnienia pasażera przewoźnik może odmówić przewozu.

Ubezpieczenie bagażu jest wliczone w cenę biletu. Warunki tego ubezpieczenia regulowane są Konwencją Montrealską lub Warszawską w zależności od kraju pochodzenia przewoźnika. Niezależnie od Konwencji stosującej się do Państwa podróży, mogą Państwo podnieść limit odpowiedzialności za zagubienie, uszkodzenie lub opóźnienie w dostarczeniu bagażu pod warunkiem osobnego zadeklarowania przy odprawie biletowo-bagażowej jego wartości i uiszczenia stosownej opłaty dodatkowej.

## Nadbagaż

Wiąże się z dodatkową opłatą i często jest bardzo drogi. Dlatego też warto zmieścić się w przysługującym limicie, bowiem dopłata za 1 kg może sięgać nawet 200zł.

## Bagaż specjalny

Niektóre linie lotnicze, pozwalają na bezpłatny przewóz sprzętu nurkowego lub sportowego, np. deski surfingowej. Warto więc sprawdzić czy nasz bilet zawiera taka opcję aby nie płacić dodatkowo za bagaż. Czasem cena biletu może być okazyjna ale po doliczeniu opłat za bagaż specjalny koszty będą znacznie wyższe niż u innego przewoźnika.

## Przewóz zwierząt.

Żadne linie lotnicze operujące z Europy do Australii nie zezwalają na przewóz zwierząt na pokładzie lub w luku samolotu, w tym przypadku należy się skontaktować z działem Cargo linii lotniczych.